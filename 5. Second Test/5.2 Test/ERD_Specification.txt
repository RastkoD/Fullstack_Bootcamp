Nacrtati ER konceptualnu šemu baze podataka AUTOSKOLA, na osnovu tekstualnog opisa realnih 
entiteta i njihovih odnosa i identifikovanog skupa obeležja. Tekstualni opis:

· Zaposleni se klasifikuju na instruktore vožnje i administrativce. 
   Zaposleni mora biti ili instruktor vožnje ili administrativac, a može imati i obe uloge. 
   Svaki zaposleni se jedinstveno identifikuje preko svog jedinstvenog matičnog broja. 
   Klasifikacija zaposlenih se vrši na osnovu obeležja katzap.

· Među zaposlenima postoji hijerarhija rukovođenja. Jedan zaposleni može da ima 
   nijednog ili jednog direktnog rukovodioca, a jedan rukovodilac može da rukovodi sa više zaposlenih, 
   a ne mora ni sa jednim.

· Kategoriji vozila mora pripadati najmanje jedan tip vozila, ali može pripadati i više tipova vozila. 
   Tip vozila može biti jedne i samo jedne kategorije. Svaka kategorija vozila jedinstveno se identifikuje 
   pomoću svog naziva. Svaki tip vozila jedinstveno se identifikuje pomoću svoje šifre i naziva kategorije 
   kojoj tip vozila pripada. Moguće kategorije su A, B, C, D, E.

· Tipu vozila može pripadati više motornih vozila, a mora bar jedno. Svako motorno vozilo jedinstveno se
   identifikuje preko svog registarskog broja i šifre tipa vozila kojem pripada.

· Učenik može uzeti časove za jednu ili više kategorija vozila. Učenik je jedinstveno identifikovan 
   svoijm matičnim brojem.

· Instruktor može držati obuku za jednu ili više kategorija vozila. Za neku kategoriju vozila može biti 
   više instruktora, ali mora biti najmanje jedan.

· Kod nekog instruktora koji drži obuku za neku kategoriju vozila može se obučavati više učenika koji 
   treba da polažu za tu kategoriju vozila, a ne mora nijedan.

· Učenik koji uzima časove za neku kategoriju vozila može biti obučavan od strane jednog i samo jednog 
   instruktora vožnje koji drži obuku za tu kategoriju vozila.

· Instruktor vоžnje za obuku za neku kategoriju vozila može koristiti više motornih vozila koja pripadaju 
   toj kategoriji, pri čemu mora da koristi najmanje jedno vozilo.

· Vozilo koje pripada nekoj kategoriji može biti korišteno od strane više instruktora vožnje koji drže 
   obuku za tu kategoriju vozila.

· Administrativac može upisati više učenika na obuku za neku kategoriju vozila, a ne mora nijednog.

· Učenik koji se obučava za neku kategoriju vozila, može biti upisan od strane jednog i samo jednog administrativca.

IMEZ – ime zaposlenog

PREZZ – prezime zaposlenog

JMBGZ – jedinstveni matični
broj zaposlenog 

KATZAP – instruktor
vožnje/administrativac/instruktor vožnje i administrativac

BRVOZDOZ – broj
vozačke dozvole instruktora vožnje

NAZKAT – naziv kategorije vozila

OPISKAT – opis kategorije vozila

SIFTIP – šifra tipa vozila

NAZTIP – naziv tipa vozila

REGBROJ - registarski broj motornog vozila

BRCASKAT – broj časova koje učenik ima prilikom obuke za datu
kategoriju vozila

CENAKAT – cena obuke učenika za datu kategoriju vozila 

JMBGU – jedinstveni matični broj učenika

IMEU – ime učenika 

PREZU – prezime učenika

DATPOC – datum početka obuke učenika za datu kategoriju vozila
kod datog instruktora